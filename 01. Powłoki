Powłoka systemu operacyjnego to program, który udostępnia interfejs pomiędzy użytkownikiem a jądrem systemu. Ma on postać wiersza poleceń. 
Jądro systemu zawiera wszelkie podprogramy potrzebne do przeprowadzania operacji wejścia i wyjścia, zarządzania plikami itp. 
Powłoka pozwala korzystać z tych podprogramów za pomocą wiersza poleceń. Poza tym, powłoki obsługują również język programowania. 
Programy napisane w języku powłoki nazywane są zwykle skryptami lub skryptami powłoki.  

Ogólnie powłoki używane są na trzy sposoby:  
● interaktywnie, kiedy użytkownik wydaje polecenia  
● do dostosowania sesji linuksowej do potrzeb użytkownika  
● do programowania w języku powłoki  

Najczęściej używane powłoki to:  
/bin/sh - jest to przodek wszystkich innych powłok systemów UNIX-owych, ale brakuje jej wielu przydatnych możliwości  
/bin/bash - domyślna powłoka systemów linuxowych  
/bin/csh - składnia i konstrukcje używane w tej powłoce są bardzo podobne do znanych z języka C  
/bin/tcsh - Jest to bardziej rozbudowana wersja powłoki C Shell  
/bin/ksh - Jest to jedna z najpopularniejszych powłok UNIX-owych, ale nie jest ona zwykle używana w systemach linuxowych 

Aby sprawdzić, jakiej powłoki używasz, w wierszu poleceń wpisz: echo $SHELL   
