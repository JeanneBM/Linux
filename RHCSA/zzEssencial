cron 

jest opartym na czasie programem do harmonogramowania zadań w systemach operacyjnych z rodziny Unixa. 
Może zostać wykorzystany do uruchamiania zadań (programów, komend, skryptów) o określonych godzinach, datach 
albo regularnie zgodnie z określonym interwałem.

cron przegląda /var/spool/cron/crontabs w poszukiwaniu plików-tabel (crontab), o nazwach zgodnych z istniejącymi kontami systemowymi. 
Znalezione tabele ładuje do pamięci. Cron ładuje również plik konfiguracyjny /etc/crontab (który jest w nieco innym formacie niż pozostałe tabele).

W pliku /etc/crontab wpisane są dodatkowe reguły, które uruchamiają zadania cogodzinowe, codzienne, cotygodniowe i comiesięczne. 
Zadania te wpisywane są w postaci skryptów do katalogów: /etc/cron.hourly, /etc/cron.daily, /etc/cron.weekly, /etc/cron.monthly.

Następnie cron budzi się co minutę, sprawdzając wszystkie załadowane tabele, czy przypadkiem jakaś komenda w tej minucie nie powinna 
być wywołana. Podczas wywoływania komend, ich wyjście (oraz standardowy strumień błędów) jest przesyłane pocztą elektroniczną do właściciela 
tabeli.

Dodatkowo, cron co minutę sprawdza, czy czas modyfikacji katalogu /var/spool/cron/crontabs (lub czas modyfikacji /etc/crontab) był zmieniony, 
a jeśli tak, to cron sprawdzi czasy modyfikacji tabel i przeładuje wszystkie te, które były ostatnio zmienione. 
Dzięki temu nie jest konieczne restartowanie demona po wprowadzeniu zmian w plikach.

W plikach-tabelach zadania do wykonania opisywane są przez sześć pól oddzielonych spacją lub tabulatorem. 
Pierwsze pięć pól służy określeniu czasu, natomiast ostatnie pole to polecenie do wykonania. 
Kolejne pola czasu określają: minuty, godziny, dni, miesiące, dni tygodnia. Zapis:

    * * * * * polecenie

oznacza polecenie wykonywane co minutę. Zapis:

    5 4,22 */2 * 1-5 polecenie

oznacza polecenie wykonywane w 5. minucie 4. i 22. godziny w każdy dzień parzysty jeśli ten dzień nie jest sobotą lub niedzielą.

Najpopularniejszymi odmianami demona cron są Vixie cron i fcron. 

--------------------------------------------------------------------------------------------------------------------------------------------

demon

Demony, inaczej usługi, są pewnym rodzajem programów, które są uruchamiane zazwyczaj przy starcie systemu, i działają potem cały czas w tle, 
zużywając minimalne zasoby. W każdej chwili mogą przyjąć od innego programu polecenie (żądanie), i je w jakiś sposób wykonać. 
Demonem jest np. serwer http, który cały czas jest uruchomiony w tle, a w momencie gdy przychodzi żądanie od przeglądarki wysyła odpowiedni 
plik, lub wykonuje jakąś akcję. Demon może również obsługiwać programy działające na tym samym komputerze.

Kolejną cechą charakterystyczną demonów, jest to że po zamknięciu ich w zwykły sposób, są automatycznie ponownie uruchamiane, 
np. jeżeli w serwerze wystąpi błąd, to zostanie on znowu uruchomiony, i dzięki temu będzie dalej możliwe łączenie się z daną usługą. 
Do zatrzymania działania demona służą specjalne skrypty, które znajdują się zazwyczaj w katalogu /etc/init.d/

